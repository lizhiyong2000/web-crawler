---
layout: "post"
title: "明朝81位开国功臣的下场 他们都死得太惨"
date: "2018-12-17 16:15"
categories: "明清历史"
description: "明朝81位开国功臣的下场 他们都死得太惨"
tags: 明朝 徐达 常遇春
url: https://www.y5000.com/zgls/mq/24817.html
---





1、徐达——太傅中书右丞相参军国事兼太子少傅魏国公徐达(洪武十七年，太阴犯上将，帝心恶之。达在北平病背疽，稍愈，帝遣达长子辉祖赍敕往劳，寻召还。明年二月，病笃，遂卒，年五十四。帝为辍朝，临丧悲恸不已。追封中山王，谥武宁，赠三世皆王爵。赐葬钟山之阴，御制神道碑文。配享太庙，肖像功臣庙，位皆第一。长子辉祖嗣爵。成祖削爵幽之私第。永乐五年卒。)

注：看似善终，但有赐蒸鹅，病疽毒发死之说。

![](https://img.y5000.com/uploads/allimg/170809/8-1FP9105235Q0.jpg)

2、常遇春——太保中书平章军国重事兼太子少保鄂国公常遇春(拔开平，师还，次柳河川，暴疾卒，年仅四十。太祖闻之，大震悼。丧至龙江，亲出奠，命礼官议天子为大臣发哀礼。议上，用宋太宗丧韩王赵普故事。制曰“可”。赐葬钟山原，给明器九十事纳墓中。赠翊运推诚宣德靖远功臣、开府仪同三司、上柱国、太保、中书右丞相，追封开平王，谥忠武。配享太庙，肖像功臣庙，位皆第二。长子茂以遇春功，封郑国公，后因过而安置茂于龙州，洪武二十四年卒。)

注：暴病薨，儿子跑不了。

3、李文忠——大都督府左都督同知军国事兼领国子监事曹国公李文忠(洪武十六年冬遂得疾。帝亲临视，使淮安侯华中护医药。明年三月卒，年四十六。帝疑中毒之，贬中爵，放其家属于建昌卫，诸医并妻子皆斩。亲为文致祭，追封岐阳王，谥武靖。配享太庙，肖像功臣庙，位皆第三。父贞前卒，赠陇西王，谥恭献。长子景隆袭爵，至永乐末乃卒。)

注：毒死。

4、邓愈——同参军国事右御史大夫领台事兼太子谕德卫国公邓愈(洪武十年，讨吐番还。道病，至寿春卒，年四十一。追封宁河王，谥武顺。长子镇嗣，改封申国公，其妻，李善长外孙也，善长败，坐奸党诛。)

注：病薨，儿子跑不了。

5、汤和——议军国事左御史大夫兼太子谕德信国公汤和(洪武二十七年，病浸笃不能兴。帝思见之，诏以安车入觐，手拊摩之，与叙里闬故旧及兵兴艰难事甚悉。和不能对，稽首而已。帝为流涕，厚赐金帛为葬费。明年八月卒，年七十，追封东瓯王，谥襄武。诸子皆早世，不得嗣。)

注：善终。

6、沫英——大都督府同知西平侯沫英(洪武二十五年六月，闻皇太子薨，哭极哀。初，高皇后崩，英哭至呕血。至是感疾，卒于镇，年四十八。军民巷哭，远夷皆为流涕。归葬京师，追封黔宁王，谥昭靖，侑享太庙。长子春嗣爵，世镇云南。)

注：病薨。

7、李善长——太师中书左丞相录军国重事兼太子少师韩国公李善长(洪武二十三年，谓善长元勋国戚，知胡逆谋不发举，狐疑观望怀两端，大逆不道。会有言星变，其占当移大臣。遂并其妻女弟侄家口七十余人诛之。)

注：满门抄斩。

8、汪广洋——右丞相忠勤伯汪广洋(洪武十二年十二月，中丞涂节言刘基为惟庸毒死，广洋宜知状。帝问之，对曰：“无有。”帝怒，责广洋朋欺，贬广南。舟次太平，帝追怒其在江西曲庇文正，在中书不发杨宪奸，赐敕诛之。

注：诛死。

9、刘基——御史中丞兼太史令弘文馆学士诚意伯刘基(洪武八年三月，帝亲制文赐之，遣使护归。抵家，疾笃，居一月而卒，年六十五。基在京病时，惟庸以医来，饮其药，有物积腹中如拳石。其后中丞涂节首惟庸逆谋，并谓其毒基致死云。孙畾，洪武二十四年三月嗣伯。正德八年加赠基太师，谥文成。嘉靖十年，刑部郎中李瑜言，基宜侑享高庙，封世爵，如中山王达。下廷臣议，制曰：“可。”)

注：失宠后被政敌下蛊死。

10、宋濂——翰林学士承旨宋濂(洪武十三年，长孙慎坐胡惟庸党，帝欲置濂死。皇后太子力救，乃安置茂州。其明年，卒于夔，年七十二。知事叶以从葬之莲花山下。蜀献王慕濂名，复移茔华阳城东。家属悉徙茂州。正德中，追谥文宪。)

注：流配。

11、洪都知府叶琛(祝宗、康泰叛，愈脱走，琛被执，不屈，大骂，死之。追封南阳郡侯，塑像耿再成祠，后祀功臣庙。)

注解：烈士。

12、御史中丞章溢(溢遭母丧，悲戚过度，营葬亲负土石，感疾卒，年五十六。帝痛悼，亲撰文，即其家祭之。长子存道，战死。)

注：病逝。

13、同参军国事加太子太师宋国公冯胜(数以细故失帝意。蓝玉诛之月，召还京。洪武二十七，赐死，诸子皆不得嗣。)

注：赐死。

14、同知大都督府事加太子太师颖国公傅友德(洪武二十五年，友德请怀远田千亩。帝不悦。寻副宋国公胜分行山西，屯田于大同、东胜，立十六卫。是冬再练军山西、河南。明年，偕召还。又明年赐死。子忠不得嗣。嘉靖元年，云南巡抚都御史何孟春请立祠祀友德。诏可，名曰“报功”。)

注： 赐死。

15、中书平章政事德庆侯廖永忠(洪武八年三月坐僭用龙凤诸不法事，赐死，年五十三。子权，十三年嗣侯，十七年卒。爵除。)

注：赐死。

16、参知政事兼太子副詹事南雄侯赵庸(洪武二十三年，以左副将军从燕王出古北口，降乃儿不花。还，坐胡惟庸党死。爵除。)

注：族诛。

17、湖广行省平章营阳侯杨璟(镇北平，练兵辽东。洪武十五年八月卒，追封芮国公，谥武信。子通嗣，二十年帅降军戍云南，多道亡，降普定指挥使。二十三年，诏书坐璟胡惟庸党。)

注：死后追罪。

18、中书平章同知詹事院事临川侯胡美(洪武十七年坐法死。二十三年，李善长败，帝手诏条列奸党，言美因长女为贵妃，偕其子婿入乱宫禁，事觉，子婿刑死，美赐自尽云。)

注：赐死。

19、苏州卫指挥使都督同知江阴侯吴良(洪武十四年卒于青，年五十八。赠江国公，谥襄烈。子高嗣侯。)

注：病薨。

20、同知大都督府事兼太子右率府使康茂才(洪武三年复从大将军征定西，取兴元。还军道卒。追封蕲国公，谥武康。子铎以父功封蕲春侯。)

注：病薨。

21、凤翔卫指挥使丁德兴(卒于军。赠都指挥使。洪武元年追封济国公，列祀功臣庙。子忠世袭。)#p#分页标题#e#

注：战死。

22、秦王左相都督佥事长兴侯耿炳文(燕王称帝之明年，刑部尚书郑赐、都御史陈瑛劾炳文衣服器皿有龙凤饰，玉带用红鞓，僭妄不道。炳文惧，自杀。子璇，永乐初，杜门称疾，坐罪死)

注：自杀。

23、前军都督府佥事武定侯郭英(永乐元年卒，年六十七。赠营国公，谥威襄。孙玹得嗣侯。)

注：善终。

24、都督同知兼燕王左相淮安侯华云龙(洪武七年，有言云龙据元相脱脱第宅，僭用故元宫中物。召还，命何文辉往代。未至京，道卒。子中袭。子中李文忠之卒也，中侍疾进药，坐贬死。二十三年追论中胡党，爵除)

注：病薨，儿子跑不了。

25、山东行省平章政事东平侯韩政(洪武十一年二月卒，帝亲临其丧。追封郓国公。子勋袭。二十六年坐蓝党诛，爵除)

注：病薨，儿子跑不了。

26、佥大都督府事安襄侯仇成(洪武二十一年七月，有疾。赐内昷，手诏存问。卒，赠皖国公，谥庄襄。子正袭爵。)

注：病薨。

27、佥大都督府事凤翔侯张龙(以老疾请告，洪武三十年卒。孙杰，永乐初，失侯。)

注：善终。

28、大都督府佥事安陆侯吴复(洪武十六年十月，金疮发，卒于普定。追封黔国公，谥威毅。子杰嗣。)

注：病薨。

29、都督佥事东川侯胡海(洪武二十四年七月，病疽卒，年六十三。子观未嗣，卒。)

注：病薨。

30、大都督府佥事督海运事航海侯张赫(病卒，追封恩国公，谥庄简。子荣为水军右卫指挥使。)

注：病薨。

31、行省平章政事广德侯华高(初，有言高殖利者，故岁禄独薄。至是贫不能葬。帝怜之，命补支禄三百石。以无子，纳诰券墓中。赠巢国公，谥武庄。)

注：病薨。

32、大都督同知济宁侯顾时(洪武十二年卒，年四十六。葬钟山。追封滕国公，谥襄靖，祔祭功臣庙。子敬嗣侯。二十三年追论胡惟庸党，榜列诸臣，以时为首。)

注：死后追罪。

33、吴王左相兼佥大都督府事靖海侯吴祯(洪武十一年，奉诏出定辽，得疾，舆还京师。明年卒。追封海国公，谥襄毅，与良俱肖像功臣庙。子忠嗣侯。二十三年追论祯胡惟庸党，爵除。)

注：死后追罪。

34、行省右丞永成侯薛显(洪武二十年冬，召还，次山海卫，卒。赠永国公，谥桓襄。无子，弟纲幼。二十三年追坐显胡惟庸党，以死不问，爵除。)

注：病薨。

35、秦王武傅兼陕西行都督府佥事巩昌侯郭兴(洪武十六年巡北边。召还，逾年卒。赠陕国公，谥宣武。二十三年追坐胡惟庸党，爵除。)

注：死后追罪。

36、署河南行都督府府事临江侯陈德(洪武十一年卒。追封杞国公，谥定襄。子镛袭封。二十三年，追坐德胡惟庸党，爵除。)

注：病薨，儿子跑不了。

37、同知都督府事领山西都司卫所军务六安侯王志(洪武十九年卒。追封许国公，谥襄简。子威，二十二年嗣侯。明年，坐事谪。卒。志亦追坐胡惟庸党，以死不问。)

注：病薨。

38、云南布政司事汝南侯梅思祖(洪武十五年卒，赐葬钟山之阴。二十三年追坐思祖胡惟庸党，灭其家。)

注：病薨，灭门。

39、秦王左相宣德侯金朝兴(洪武十五年，进次会川卒，追封沂国公，谥武毅。十七年论平云南功，改锡世侯券，增禄五百石。长子镇嗣封。二十三年追坐朝兴胡惟庸党。嘉靖元年，命立傅友德、梅思祖及朝兴庙于云南，额曰“报功”。)

注：病薨。

40、都督府同知延安侯唐胜宗(洪武二十三年坐胡惟庸党诛，爵除。)

注：族诛。

  
41、同知都督府事吉安侯陆仲亨(洪武二十三年，治胡惟庸逆党，家奴封贴木告仲亨与胜宗、费聚、赵庸皆与通谋，下吏讯。狱具，帝曰：“朕每怪其居贵位有忧色。”遂诛仲亨，籍其家。)

注：族诛。

42、都督府佥事平凉侯费聚(洪武二十三年，李善长败，语连聚。竟坐党死，爵除。)

注：族诛。

43、理福建军务河南侯陆聚(洪武二十三年坐胡惟庸党死，爵除。)

注：族诛。

44、同知大都督府事督金吾诸卫荥阳侯郑遇春(洪武二十三年坐胡惟庸党死。爵除。)

注：族诛。

45、江淮行省中书左丞宜春侯黄彬(洪武二十三年坐胡惟庸党死，爵除。)

注：族诛。

46、佥大都督府事靖宁侯叶升(洪武二十五年八月，坐交通胡惟庸事觉，诛死。凉国公蓝玉，升姻也，玉败，复连及升，以故名隶两党。)

注：族诛。

47、理广东军务永嘉侯朱亮祖(洪武十三年九月召亮祖至京，与其子暹俱鞭死。御制圹志，仍以侯礼葬。二十三年追论亮祖胡惟庸党，次子昱亦坐诛。)

注：鞭死。

48、节制凤阳留守司江夏侯周德兴(洪武二十五年八月，以其子骥乱宫，并坐诛死。)

注：诛死。

49、大都督府佥事定远侯王弼(洪武二十五年从冯胜、傅友德练军山西、河南。明年同召还，先后赐死。爵除。)

注：赐死。

50、太子太傅凉国公蓝玉(洪武二十二十六年二月，锦衣卫指挥蒋瓛告玉谋反，下吏鞫讯。狱具，族诛之。)

注：族诛。

51、亲军都指挥使冯国用(卒于军，年三十六。太祖哭之恸。洪武三年追封郢国公，肖像功臣庙，位第八。子诚积战功云南，累官至右军左都督。)

注：战死。

52、同知枢密院事廖永安(为吴所囚。太祖壮永安不屈，遥授行省平章政事，封楚国公。被囚凡八年，竟死于吴。吴平，丧还，太祖迎祭于郊。洪武九年又改封郧国公，谥武闵。)

注：烈士。

53、中书省平章政事俞通海(役中流矢，创甚，归金陵。太祖幸其第，问曰：“平章知予来问疾乎?”通海不能语。太祖挥涕而出。翼日卒，年三十八。太祖临哭甚哀，从官卫士皆感涕。追封豫国公，侑享太庙，肖像功臣庙。洪武三年，改封虢国公，谥忠烈。通海父廷玉官佥枢密院事，先卒，追封河间郡公。通海无子，弟通源嗣其官。)

注：战死。

54、江南行省参知政事胡大海(被叛将刺杀，洪武三年追封越国公，谥武庄，肖像功臣庙，配享太庙。一子同死，一子犯法，太祖手刃之，大海遂无后。养子德济镇陕西，卒。)#p#分页标题#e#

注：被刺。

55、枢密院判官耿再成(处州苗帅李佑乱。贼攒槊刺再成。再成挥剑连断数槊，中伤坠马，大骂不绝口死。胡深等收其尸，藁葬之。后改葬金陵聚宝山。追封高阳郡公，侑享太庙，肖像功臣庙。洪武十年加赠泗国公，谥武壮。子天璧，七年出海捕倭，深入外洋，溺死。)

注：烈士。

56、佥枢密院事张德胜(没于阵。追封蔡国公，谥忠毅，肖像功臣庙，侑享太庙。子宣幼。养子兴祖嗣职。)

注：战死。

57、佥江南行枢密院事赵德胜(弩中腰膂，镞入六寸，拔出之，叹曰：“吾自壮岁从军，伤矢石屡矣，无重此者。丈夫死不恨，恨不能扫清中原耳。”言毕而绝，年三十九。追封梁国公，谥武桓，列祀功臣庙，配享太庙。)

注：战死。

58、中书省平章政事南安侯俞通源(洪武二十二年诏还乡，赐钞五万，置第于巢。未行，卒。子祖，病不能嗣。逾年，追论胡党，以通源死，不问，爵除。)

注：病死。

59、都督佥事越巂侯俞通渊(建文元年随大军征燕，战没于白沟河。次子靖嗣官。)

注：战死。

60、晋王武傅兼山西行都督府佥事张兴祖(洪武四年，役中飞石死。蜀平，诏都督兴祖殁于王事，优赏其子，追封东胜侯，予世券。兴祖子幼，以疾卒，爵除。)

注：战死。

61、行枢密院同知丁普郎(大战鄱阳湖。自辰至午，普郎身被十余创，首脱犹直立，执兵作斗状，敌惊为神。时七月己丑也。追赠济阳郡公。)

注：战死。

62、行枢密院事桑世杰(力战死，太祖念其功，赠安远大将军、轻车都尉、永义侯，侑享太庙。子敬以父死事，洪武二十三年，封徽先伯。坐蓝玉党死。)

注：战死，儿子跑不了。

63、指挥副使茅成(征吴中叉死。赠东海郡公，祀功臣庙。)

注：战死。

64、吴王府参军胡深(战陈友定，突围走，马蹶被执，遂遇害，年五十二。追封缙云郡伯。主)

注：战死。

65、领大都督分府事孙兴祖(洪武三年，帅六卫卒从达出塞，次三不剌川，遇敌，力战死，年三十五。太祖悼惜之，追封燕山侯，谥忠愍，配享通州常遇春祠。长子恪封全宁侯，坐蓝玉党死。)

注：战死，儿子跑不了。

66、左副指挥韩成(鄱阳湖代太祖死，追赠高阳侯。子观至都督。)

注：烈士。

67、行省左丞宣宁侯曹良臣(洪武五年从副将军文忠北征，战死。事闻，赠良臣安国公，谥忠壮，列祀功臣庙。子泰袭侯，坐蓝玉党死，爵除。)

注：战死，儿子跑不了。

68、西安卫指挥加都督佥事濮英(洪武二十年，随大将军冯胜北征。殿后见执。敌思挟为质。英绝食不言，乘间引佩刀剖腹死。事闻，赠金山侯，谥忠襄。明年进赠乐浪公。封其子玙为西凉侯，二十六年，坐蓝玉党，戍五开死。)

注：烈士，儿子跑不了。

69、广西行省参政兼靖江王相蔡迁(洪武三年九月卒，诏归葬京师，赠安远侯，谥武襄。太祖亲制文祭焉。)

注：病薨。

70、都督佥事晋王府相永平侯谢成(洪武二十七年坐事死，没其田宅。)

注：诛死。

71、中军都督府佥事崇山侯李新(洪武二十八年以事诛。)

注：诛死。

72、理四川军务景川侯曹震(蓝玉败，谓与震及朱寿诱指挥庄成等谋不轨，论逆党，以震为首，并其子炳诛之。)

注：诛死。

73、佥都督府事鹤庆侯张翼(洪武二十六年坐玉党死。)

注：诛死。

74、理河南军务会宁侯张温(以居室器用僭上，获罪，遂坐玉党死。)

注：诛死。

75、都督佥事总制云南诸军普定侯陈桓(坐玉党死。)

注：诛死。

76、都督佥事督漕运舳舻侯朱寿(坐玉党死。)

注：诛死。

77、山西行省参政领卫事晋王相怀远侯曹兴(坐玉党死。)

注：诛死。

78、江西行省参政翰林学士陶安(洪武元年九月卒于官。疾剧，草上时务十二事。帝亲为文以祭，追封姑孰郡公。子晟，以贪贿诛。其兄昱亦坐死。发家属四十余人为军，后死亡且尽。所司复至晟家勾补，安继妻陈诣阙诉，帝念安功，除其籍。)

注：病逝，家属流配。

79、行枢密院院判花云(骂贼，怒，碎其首，缚诸樯丛射之，骂贼不少变，至死声犹壮，年三十有九。太祖即吴王位，追封云东丘郡侯，立忠臣祠，并祀之。赐儿名炜，累官水军卫指挥佥事。)

注：烈士。

80、处州总制孙炎(骂贼，遂与道同、文刚皆见害，时年四十。追赠丹阳县男，建像再成祠。)

注：烈士。

81、翰林待制同知制诰兼国史院编修官王袆(洪武五年正月议招谕云南梁王，不果，遇害，时十二月二十四日也。梁王遣使致祭，具衣冠敛之。建文中，祎子绅讼祎事，诏赠翰林学士，谥文节。正统中，改谥忠文。成化中，命建祠祀之。)
